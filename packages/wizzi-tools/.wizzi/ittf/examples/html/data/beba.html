<h2><big><strong>Cosa sa fare il tuo bambino</strong></big></h2>\n\n<p><br />\n<big>Il bambino in questa fase appare molto curioso. <strong>Passa la sua giornata ad esplorare l’ambiente. </strong>Ama aprire e chiudere cassetti, sportelli, tirando fuori tutto quello che trova e mette spesso tutto in disordine. <strong>Prova e riesce a mettersi seduto da solo. </strong>Può tenere un oggetto in mano senza farlo cadere e riesce a stare in piedi aggrappandosi ad un mobile, ad una sedia o alle tue mani. <strong>Si arrampica</strong> sul divano e scende da solo. <strong>E’ in grado di raggiungere i suoi giochi o gli oggetti che gli interessano, strisciando, rotolandosi o gattonando, ma non riesce ancora a gattonare all'indietro.</strong> <strong>E’ capace di cercare qualcosa, se vede dove la nascondete, e ha capito che se non vede una cosa non è sparita per sempre. </strong>Gli piace <strong>imitare le persone, i gesti e i suoni.</strong></big></p>\n\n<h2><strong><big>Come si comporta e come comunica il tuo bambino</big></strong></h2>\n\n<p><br />\n<big><strong>Piange quando mamma o papà vanno via.</strong> Ora <strong>prova diversi sentimenti: </strong>tristezza, felicità, aggressività, paura e gelosia. Potresti osservare il tuo bambino che si irrita all'improvviso, non lo fa intenzionalmente, è un modo per manifestare il suo malumore. Può essere timido in mezzo alla gente. <strong>E’ sensibile all’umore degli altri bimbi e potrebbe piangere quando un altro bambino desta maggiore attenzione di lui</strong>. Piange quando capisce che tu non approvi quello che sta facendo. Inizia a sfidarti, cerca di capire quando ti arrabbi o quando ti diverti, per esempio <strong>provando a toglierti gli occhiali: sta sperimentando i suoi limiti.</strong> Riesce a dire di \"no\" scuotendo la testa. Capisce frasi semplici. Ama ascoltare le conversazioni degli adulti, se riconosce delle parole. Conosce alcune parole oltre mamma e papà. <strong>Alcuni bambini ripetono delle nuove parole, sillabe, tutto il giorno. </strong>Sa quali sono i suoi giochi ed ha i suoi preferiti. </big></p>